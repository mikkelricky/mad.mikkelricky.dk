---
title: 'Kanelsnaskskage'
date: '2025-01-10'
categories: ['Opskrift']
tags: []
draft: true
---

## Kage

### Dej

* 170 g usaltet smør (stuetemperatur)
* 300 g sukker
* 6 store æg (stuetemperatur)
* 380 g mel
* 1 tsk. salt
* ½ tsk. bagepulver
* 240 g creme fraiche (stuetemperatur)
* 2 spsk. vegetabilsk olie
* 1 spsk. vaniljeekstrakt

Tænd en almindelig ovn på 160 °C. Smør en 3-liters-bundt-bageform grundigt. Armér røremaskinen med det flade piskeris
(altså ikke dejkrogen).

Rør smørret i 1 minut ved høj hastighed. Tilsæt sukker lidt ad gangen og rør videre i 5 minutter.

Tilsæt æg et ad gangen og rør godt. Skrab kedlens sider ned efter behov.

Skru ned på laveste hastighed og tilsæt mel ad to omgange. Tilsæt salt og bagepulver og pas på ikke at blande for
voldsomt. Tilsæt creme fraiche, olie og vaniljeekstrakt og bland forsigtigt.

### Kanelsnask

* 40 g usaltet smør (smeltet)
* 130 g brun farin
* 1 tsk. mel
* 1,5 tsk. stødt kanel
* 1 tsk. vaniljeekstrakt

Pisk alle ingredienserne godt sammen.

### Samling og bagning

Hæld ⅓ af dejen i formen. Dryp ½ af kanelsnasket over bland det sjusket i dejen med en spisekniv eller -pind. Gentag med
endnu en ⅓ af dejen og resten af kanelsnasket. Hæld resten af dejen i formen.

Bag i 75–85 minutter.

Lad kagen køle i formen i 10 minutter. Vend forsigtigt kagen ud på et fad. Dæk kagen til med husholdningsfilm så den
ikke tørrer ud og lad den afkøle til stuetemperatur.

## Glasur

* 450 g flødeost (stuetemperatur)
* 30 g usaltet smør (stuetemperatur)
* 170 g flormelis (sigtet)
* 60 g mælk
* 1 tsk. vaniljeekstrakt

Rør flødeost og smør i 2 minutter ved mellemhøj hastighed.

Skru ned for hastigheden er tilsæt flormelis ad to omgange. Skrab kedlens sider ned efter behov. Skru op til mellemhøj hastighed.

Tilsæt mælk og vaniljeekstrakt og rør indtil glasuren er glat og flydende.

Hæld glasuren over den afkølede kage.
