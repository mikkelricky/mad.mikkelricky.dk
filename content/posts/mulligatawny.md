---
title: 'Mulligatawny'
date: '2016-04-02'
categories: ['Suppe']
tags: ['karry', 'kylling', 'ris']
---

* 1½ l hønsekødsuppe
* 1 kg kylling
* 1 løg
* 1 gulerod
* 1 knoldselleri
* 1 andet løg
* 2 spsk smør
* 2 spsk mel
* 1 dl fløde
* 1 spsk karry
* salt og peber
* kogt ris

Pil og finhak det ene løg. Skræl guleroden og sellerien og del dem i store stykker. Undersøg om kyllingen er delt i
stykker på størrelse med ⅛ kylling – hvis ikke så del kyllingen i stykker på størrelse med ⅛ kylling. Bring suppen i kog
og put grønsager og kylling i den. Kog hele suppedasen indtil kyllingen er mør (ca. 1–1½ time).

Når kyllingen er mør fiskes den op af suppen og det samme gøres ved guleroden og sellerien. Hvis man har god tid kan man
si suppen.

Pil og finhak det andet løg og brun det i smørret i en gryde. Når løget er brunet røres melet i og blandingen hældes
lidt efter lidt i suppen under omrøring. Bland fløden og karry og hæld miksen i suppen og smag hele herligheden til med
salt og peber.

## Servering

Sørg for at suppen er godt varm og at risen er kogt. Tag et stykke kogt kylling, pil kødet fra og læg det i en
tallerken. Put noget ris i tallerkenen og hæld suppe over. Spis – med ske!
