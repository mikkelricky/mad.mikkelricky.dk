+++
title = 'Brunsviger'
date = '2019-01-05'
categories = ['Opskrift']
tags = []
+++

INGREDIENSER

Dejen

* 100 g smør
* 300 g mælk
* 50 gram gær
* 5 g salt
* 50 g sukker
* 500 g hvedemel

Fyldet

* 150 g smør
* 250 g brun farin
* 60 g fløde

FREMGANGSMÅDE

Dejen

* Smelt smørret.
* Rør gær ud i lunken mælk.
* Tilsæt salt, sukker og smeltet smør.
* Kom mel i, og ælt det godt sammen.
* Stil dejen til hævning. Den skal hæve til ca. dobbelt størrelse et lunt sted (ca. 20 minutter).
* Bred/rul dejen ud på en bradepande med bagepapir. Lad den hæve yderligere 15–20 minutter.
* Tænd ovnen på 200 °C varmluft
* Tryk huller med fingrene spredt ud over dejen. Tryk helt ned til bundet (der skal selvfølgelig ikke gå hul). Lav en
  lille voldgrav til at holde på det smeltede sukker ca. 1 cm fra kanten …

Fyld og bagning

* Smelt smør og farin i en gryde.
* Temperaturen skal så højt op, at et par dråber fløde koger op, når de dryppes ned i den varme blanding. Når
  temperaturen er nået, så tilsættes yderligere 4 spsk. fløde, og det hele røres godt sammen. Det skal ikke koge en
  masse, da fyldet så mister sine små brun farin-korn.
* Fordel fyldet ud over dejen. Drys evt. en lille smule ekstra farin over direkte fra posen.
* Sæt kagen på den nederste rille i 12 minutter og kun 12 minutter! Ovnen skal være gennemvarm når brunsvigeren sættes
  ind.

Lad brunsvigeren køle lidt af inden du serverer den.
