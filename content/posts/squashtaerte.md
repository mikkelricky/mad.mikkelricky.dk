---
title: 'Squashtærte'
date: '2021-07-15'
categories: ['Opskrift']
tags: []
source: 'https://www.dr.dk/mad/opskrift/provencalsk-courgettetaerte'
---

Tærtedej

* 250 g hvedemel
* 1 nip salt
* 1 æg
* 75 g rapsolie
* 75 g vand

Mel og salt blandes og de øvrige ingredienser tilsættes. Dejen æltes grundigt igennem til den er smidig og hviler
derefter på køl i mindst en time.

Fyld

* 2 porrer
* 1 løg
* 2 squash
* 2-3 fed hvidløg
* timian
* 3 æg
* 50 g parmesan

Porrer, løg og hvidløg snittes fint og sauteres på en pande i olie til det falder sammen. Squash rives groft og kommes
på panden sammen med timian. Det hele steges roligt til alt er mørt og evt. væde er nogenlunde fordampet. Smag grundigt
til med salt og peber og lad blandingen køle af. Pisk æggene sammen med den revne parmesan og rør dem i
grøntsagsblandingen.

Dejen rulles tyndt ud og en tærteform fores med halvdelen af dejen. Lad dejen hænge lidt ud over kanten på formen. Kom
det afkølede fyld i formen. Rul resten af dejen tyndt ud og læg den som låg på tærten. Kanterne knibes godt sammen og
tærten pensles med olivenolie. Skær et lille kryds i låget så dampen kan slippe ud og bag tærten ved 200 °C varmluft i
35–40 min. til overfladen er gylden.

Spis.

Kan skæres i passende stykker til madpakken og opbevares i køleskabet indpakket i husholdningsfilm.
