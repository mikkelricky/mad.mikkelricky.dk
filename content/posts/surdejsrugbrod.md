---
title: 'Surdejsrugbrød'
date: '2016-01-15'
categories: ['Brød']
tags: ['rugbrød', 'surdej']
---

* 1 klat surdej (fra sidste gang eller [frisklavet]({{< relref "surdejsrugbrod-trin-1" >}}))
* 1 kg lunkent vand
* 27 g salt
* 300 g skårne rugkerner
* 115 g hørfrø
* 110 g ruggryn
* 150 g solsikkefrø
* 115 g sesamfrø
* 250 g hvedemel
* 300 g rugmel

Opskriften passer til en rugbrødsform på ca. 10 cm × 10 cm × 30 cm.

Put surdej i en skål og hæld vand på. Lad det stå lidt eller rør evt. surdejen ud i vandet.

Bland resten af ingredienserne i og ælt det hele sammen i en røremaskine i 10 min. på lav hastighed. **Tag en klat
surdej fra** til [næste gang]({{< relref "surdejsrugbrod" >}}). Put dejen i en rugbrødsform, dæk med husholdningsfilm og
lade dejen hygge sig på køkkenbordet en halv dags tid.

Fjern film, sæt i kold ovn, tænd ovnen på 180 °C (ikke varmluft) og bag i 90 minutter. Vend ud på en rist og lad køle
af.

Hvis man har en ovn der kan indstilles til at tænde på et bestemt tidspunkt, så kan man lade dejen hæve i den kolde ovn
– uden husholdningsfilm – og så indstille apparatet til at tænde 90 minutter før der skal være friskbagt rugbrød. Det
kan fx være kl. 7 om morgenen. Vær opmærksom på at det kan være svært at skære skiver af helt friskbagt rugbrød, så det
skal lige køle lidt af.
